## Debian Wheezy ve Debian Release Cycle hakkında

Debian, [bits.debian.org](http://bits.debian.org/2013/04/release-date.html) üzerinden işletim sisteminin 7.0 sürümü olan Wheezy’nin sürüm tarihini Mayısın 4’ü veya 5’i olarak duyurdu. Wheezy stabil sürüm ünvanını Squeeze’den devir alacak.

Tamamiyle kafa karışıklıkları doğuran bir haber olmaması amacıyla fırsat bulmuşken en stabil Linux dağıtımları arasında gösterilen Debian’ın sürüm politikası hakkında bir kaç bilgi vereyim, böylece bu stabilitenin şans eseri değil iyi bir configuration management ürünü olarak ortaya çıktığının altını çizmiş olalım.

Debian’ın “stable”, “testing” ve “unstable” olmak üzere üç adet sürümü bulunmaktadır.

*   Unstable (sid): Aktif olarak geliştirilmesine devam eden, yalnızca geliştiriciler veya platform’u test edenler için yayınlanan sürümdür. Beta sürüm olarak düşünebiliriz.
*   Testing: Belirli parçalarının sürüm güncellemesine tabi tutulabildiği ve bu parçaların kendi başlarına stabil oldukları fakat birlikte düzgün çalışıp çalışmadıklarının test edildiği, piyasadaki bir çok linux dağıtımından daha stabil sürümdür. Bir nevi Release Candidate olarak düşünebiliriz. Testing sürümler tüm geliştirmeler tamamlandıktan sonra bir “dondurulma” sürecine girerler, ciddi süreler sistem kullanılıp test edilmeye devam ettikten sonra testing sürümü stable olarak bir sürüm numarası alır ve artık testing olarak anılmamaya başlanır.
*   Stable: Uzun solukludur. Bir makineye kurup o makineyi unutabileceğiniz, herhangi bir güncelleme olmaksızın yıllarca kararlı çalışabilecek sürümler uzun testlerden sonra stable olarak işaretlenir.

İşte bu noktada Wheezy kod isimli Debian sürümü, 6.0 sürümü olan Squeeze’den stable ünvanını önümüzdeki hafta devralacak. bits.debian.org’un bu haberi [Game of Thrones’a selam vererek](http://bits.debian.org/static/images/gotwheezy.jpg) “Wheezy is coming” başlığı ve görseli ile servis etmesi de dikkatlerden kaçmadı.

Diğer yandan madem magazin’e girdik Wheezy, Squeeze nedir? Neden kafiyelidir? Bir yerden tanıdık ama? diye aklınızda soru işareti oluştuysa not düşeyim, tüm bu kod isimler Toy Story’den gelmekte.

*Originally published at* [*eser.ozvataf.com*](http://eser.ozvataf.com/debian-wheezy-ve-release-cycle-hakkinda/) *on April 28, 2013.*
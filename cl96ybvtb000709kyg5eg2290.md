# Datapad'den Selam

Geçen hafta [DevRel Yazı Dizisi](/series/devrel) için bir şeyler kararlarken, DevRel alanındaki çalışmalarımın artık günlük rutinimin içine gireceğini, sorumluluklarımın yalnızca bir kolu olarak devam edeceğinden bahsetmiştim.

Bu yorumu yapma nedenim kariyerime Datapad'de CTO olarak devam edecek olmamdı. Aynı zamanda benim için erken aşamadan (umarım) büyümeye doğru yola çıkılan, her aşamasında olmayı planladığım/arzuladığım ve bu ve benzer yazılarla süreci de hikayeleştirmek istediğim bir yolculuk bu.

Tabii çok fazla detaya boğmadan, Datapad'de neler yapıyoruz ondan kısaca bahsedip yazıyı özet tutacağımı önden belirteyim. Önce ürün, daha sonra ekipten bahsedeceğim :)

**Ürün**   
![image.png](https://cdn.hashnode.com/res/hashnode/image/upload/v1665657045207/IpkP4nC8y.png align="left")

Mobil ile başlayan, yakın zamanda bir Web sürümünü de yayına alacağımız [Datapad](https://www.datapad.io/), aslında günümüzde ekipler halinde hedeflerine ulaşmak için çalışan organizasyonların "data-driven" (veri-odaklı) olmasındaki en büyük engelleri ortadan kaldırma gayesinde: **görselleştirme** ve **ulaşılabilirlik**.

Kategorik olarak "KPI Collaboration Platform" ifade edilse de, detayda her büyüklükten ekibin KPI'lar çevresinde, olabilecek en kullanıcı dostu şekliyle kümelenmelerini sağlıyor. Bunu yaparken de teknoloji gurusu olmanıza gerek kalmıyor, çünkü tasarım aşamalarında "Veri'nin Canva'sı olacağız" gibi bir kuzey yıldızı ile ilerleniyor.

Şu andaki hedef elbette Product & Market Fit.

**Ekip**   
Olabildiğince cloud/bulut çözümlerini "managed" olarak kullanan (şu ana dek 0 IaaS olarak yönetilen servisimiz var :)), JavaScript'i stack'inin merkezine yerleştirmiş ve henüz 1. yaşını kutlamamış bir yazılım çözümümüz var. Her şeyin çok yeni olması elbette mükemmel bir heyecan katıyor ve insanın isteğini arttırıyor.

Mobil ve Web clientlarımız React ve React Native ikilisi üzerine kurulu.

Buna paralel de bir ürün ekibi olarak sayıca [2 pizza takımı](https://docs.aws.amazon.com/whitepapers/latest/introduction-devops-aws/two-pizza-teams.html)nın yakınlarındayız. Codebase'e katkıda bulunanla filtrelersek iştahsız günümüzde 1.5 pizza ile aç kalmayacağımızı düşünüyorum :)

Ama yukarıda büyüme demiştim, o nedenle ekibimizi de her zaman büyütmeyi hedefliyor ve aktif olarak geliştirici pozisyonlarımızı açık tutuyoruz. Eğer biraz startup ekosisteminde çalışma yönünde istekli olduğunuzu düşünüyorsanız tanışmak çok isteriz. Açık pozisyonlar için [datapad.io/jobs](https://www.datapad.io/jobs) adresini ziyaret edebilirsiniz.

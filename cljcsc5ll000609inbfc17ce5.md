---
title: "YouTube Canlı Streamlerinde Ne Yapıyorum?"
datePublished: Mon Jun 26 2023 11:38:20 GMT+0000 (Coordinated Universal Time)
cuid: cljcsc5ll000609inbfc17ce5
slug: youtube-canli-streamlerinde-ne-yapiyorum
cover: https://cdn.hashnode.com/res/hashnode/image/upload/v1687779465310/c32e3612-8438-4e61-9d5b-a81144323c76.jpeg
tags: streaming, youtube

---

2016 Ocak gibi başlamış olduğum YouTube üzerindeki içeriklerim zaman içerisinde evrimleşerek günün şartlarına adapte oluyor. Örneğin ilk defa bir deneme yaparak şu anda bu yazıyı da YouTube üzerinde canlı yayın esnasında kaleme alıyorum.

YouTube üzerinde içerik oluşturmaya başlarken, kanalının açıklama kısmına aşağıdaki gibi bir açıklama iliştirmişim:

*Bir süredir burada “live coding”in ötesine geçme hedefiyle başladığım sohbet, proje inceleme, framework/proje unboxing, preview inceleme ve konferans izleme başta olmak üzere farklı formatlarla radyo programı havasında gerçekleşen yayınlar yapıyorum. Bu yayınların bildirimlerine Twitter hesabım (*[*https://twitter.com/eser*](https://twitter.com/eser)*) üzerinden ulaşabilirsiniz.*

Zaman içerisinde bir yayıncı karakteristiği olarak kendimi de tanıma fırsatı buldum. Özellikle popüler bir yazılımcı sorunu olan procrastination (erteleme/oyalanma rahatsızlığı)'dan müzdarip birisi olarak, önceden hazırlanmam gereken içerikleri üretemediğimi fark ettim. O nedenle git gide canlı yayınlar tercihim olmaya, canlı yayın deneyimi elde ettikçe de bu yayınlar esnasında "chat'de birilerinin olması" hissiyatının diğer içeriklere oranla bu yayınlardan benim aldığım keyfi arttırdığını deneyimledim.

Kişisel hayatımdaki yoğunluk nedeniyle bir süre bu yayınlara geri dönmeyi isterken, \[2023 Haziran'ın sonu birleştirilmiş bir tatil bir bahane oldu\]([https://twitter.com/eser/status/1672148606013374464](https://twitter.com/eser/status/1672148606013374464)) ve yayınlarla ilgili "konu odaklı yayın"dan çok daha "sakin yayınlar"ı denemeye karar verdim. Bu yazı da daha çok bu "sakin yayınlar"ı anlatmaya çalışacak.

![](https://cdn.hashnode.com/res/hashnode/image/upload/v1687779402480/0ae96a1a-da98-4ef1-b704-2bfb640a0da6.png align="center")

Daha önceden takip edenler bilir ki, bir dönem kişisel olarak odaklanmak için pomodoro yayınları yapıyordum Twitch'de. Aslında yeni konsept bunun biraz daha geliştirilmişi diyebiliriz. Bir izleyici hedefi, konu beklentisi olmaksızın, burada benim motivasyonum elimdeki iş listesini eritmek olacak. Elbette bunu yaparken yayınlara gelen insanlarla ara ara muhabbet etmeyi de yayının interaktivitesini sağlayan bir öğe olarak düşündüm.

Yayında olacak teknik faaliyetler:

* Blog v.b. teknik içerikler üretmek. (https://eser.dev)
    
* Kodlama yapmak. (ilk hedef https://acikyazilimagi.com geliştirmesi)
    
* Chat'den gelen sorulara yanıt.
    
* Chat'den gelen senaryolara ilişkin fikir teatisi (işyerinde karşılaşılan durumlar v.s.).
    
* Genel mühendislik ve geliştirme konseptlerine ilişkin yorumlarımı paylaşmak.
    
* Günlük twitter/teknoloji gündemi değerlendirmesi.
    
* Açık kaynak projelere gelecek kodlara review'lar.
    
* Yeni teknoloji/ürün haberlerine önbakış.
    

Yayında konusu açılabilecek, üzerine yorum yapabileceğim ilgi alanlarım:

* Kahveler
    
* İçecekler (Alkollüler dahil)
    
* Bilim Kurgu
    
* Fantastik Edebiyat ve Dünyalar
    
* Çizgi Romanlar
    
* Popüler Kültür
    
* Kediler
    
* Bisiklet
    

Bu yazıyı yayında oluşturduğum için şimdilik kısa bırakacağım. Daha sonra geri bildirim ve genel yayın akışının bizi götürdüğü noktayla birlikte gelip düzenleyebilirim :)

Eğer ilginizi çektiyse yayınları [**https://eser.live**](https://eser.live) adresinden takip edebilirsiniz.
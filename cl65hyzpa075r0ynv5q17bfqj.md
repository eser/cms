## Stop IE6

2000’li yıllarda Microsoft ve Netscape arasında web’de egemen olma rekabeti için “Browser Savaşları” başlığı atılıyordu. Bugünkü durumun aksine iş mahkeme salonlarına taşınmış, Netscape açtığı tazminat davaları ile Microsoft’un üzerine gidiyordu. Microsoft ise farklı bir taktik gerçekleştirerek artık her browser için ayrı JavaScript kodu yazmaktan usanmış webmasterları kazanmayı tercih etti. Web yazılımcılarının bir daha vazgeçemeyeceği oyuncaklar sundular: DHTML ve CSS.

Şah mat. Internet Explorer Netscape’e karşı web’e getirmiş olduğu yeniliklerle kazandı diyebiliriz. Microsoft istediğini elde edip duraklama dönemine girene dek hız, iyi bir rendering konusunda yarışı önde götürdü.

Ama bu bir bayrak yarışıydı. Internet Explorer Netscape’den devraldığı bayrağı “küllerinden doğan” Firefox’a kaptırdı geçen yıllar içinde. Firefox extensionlar ile kullanıcıların, standartlar ile geliştiricilerin fethetti ve azımsanamayacak bir pazar payını eline aldı, Opera ve webkit kullanan Safari’nin de standartları uygulamasını sağladı. Internet Explorer ise seneler öncesinde popüler olmasını sağlayan fakat zamanla çağdışı kalmış render metodu ile yapayalnız kaldı.

Internet Explorer için fazla seçenek kalmadı; şu ana dek herhangi bir standarta ve kurala sık sıkıya bağımlı olmayan rendering motorunu w3c standartlarına adapte etmeliydi. Bu Microsoft için artık web’de kuralları koyma alışkanlığından feragat etmesi anlamına geliyordu. Ve beklendiği gibi Internet Explorer 8, eski rendering motorunun çöpe atıldığı sürüm olarak piyasaya sürüldü.

Internette dolaşırken rastladığım “Stop IE6” hareketi bu noktada anlam kazanıyor, Diyor ki, Microsoft’un da kabul ettiği standartlaşma sürecinde geride kalmayın ve Internet Explorer’ın eski sürümlerini siz de çöpe atın. Konuya daha hakim bir yazı için “Stop IE6″a göz atabilirsiniz: [http://www.stopie6.com/index.html](http://www.stopie6.com/index.html)

*Originally published at* [*eser.ozvataf.com*](http://eser.ozvataf.com/stop-ie6/) *on September 24, 2008.*
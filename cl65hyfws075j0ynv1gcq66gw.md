## World Community Grid

1999 yılında SETI@home ile tanışmıştım. Dünyanın en büyük dağıtık işlem projesiydi. Gerekli yazılımı bilgisayarınıza yükledikten sonra programın sizin CPU gücünüzü kullanmanıza izin veriyor, böylece evdeki bilgisayarınızda uzaydan çekilen fotoğrafların analiz edilmesini, bulguların da tekrar SETI projesine gönderilmesini sağlayabiliyordunuz. Bu da işlem hacmi olarak dünyanın en büyük süper bilgisayarı anlamına geliyordu. Bu proje bilim açısından amacına ulaşıp extraterrestial varlıklara ulaşamadı belki ama bu tarz bir yapılanma için öncülük etti.

12–13 yıl sonra CPU gücümü boş zamanlarında müzik çalmak, download yapmak yanında faydalı bir işte de kullanmak isteyen biri olarak yeni bir gönüllü platformu daha keşfettim. Bir süredir de SETI@home benzeri, yine gönüllü-tabanlı yürüyen fakat daha çok hastalıklar ve insan doğasıyla ilgili araştırmalar yapan World Community Grid’e üyeyim. Bu sayede bilim adamlarının sağlıkla ilgili konularda milyonlarca örnek inceleyerek elde edeceği sonuçlara daha hızlı erişmelerine hiçbir şey yapmadan katkıda bulunabiliyorum.

İlginizi çektiyse zaten konuyla ilgili bilgilendirme ve araştırma alanları kendi web sitelerinde detaylı bir biçimde anlatılmış. [http://www.worldcommunitygrid.org/](http://www.worldcommunitygrid.org/)

*Originally published at* [*eser.ozvataf.com*](http://eser.ozvataf.com/world-community-grid/) *on July 27, 2012.*